<!DOCTYPE HTML PUBLIC "-//W3C//DTD HTML 4.0 Transitional//EN">
<!-- url=(0052)http://www.cloudcobra.cz/zariatnatmik/jv_01.htm -->
<html>
<head>
<title>Josef Veselý: Čtyři filosofické koncepty magie</TITLE>
<meta charset='windows-1250'>
<meta name="Author" content="Josef Veselý">
<meta name="Description" content="Čtyři filosofické koncepty magie">
<meta name="Creator" content="Zariatnatmik">
<link rel="shortcut icon" href="../../esoteric.gif">
</head>
<BODY link="#0063c6" vlink="#cc0099" alink="Red" 
background="r_marble.jpg" style="margin: 0.2cm 1.3cm 30px 1.3cm; text-align: justify;"><FONT size=+1>&nbsp;</FONT> 
<BR><FONT size=+1>&nbsp;</FONT> <BR><FONT size=+1>Josef Veselý</FONT> 
<BR><B><FONT size=+2>&nbsp;</FONT></B> <BR><B><FONT size=+2>ČTYŘI FILOSOFICKÉ 
KONCEPTY MAGIE</FONT></B> 
<P> <BR><B>Démonologický model</B> <BR>&nbsp; <BR>&nbsp;&nbsp;&nbsp; Jednoznačně 
nejstarším filosofickým konceptem magie je démonologický model. Vychází se v něm 
z toho, že v okolním světě existují reálné bytosti (duchové, démoni atd.), s 
nimiž magik vstupuje do kontaktu, aby je poznal a získal je za přátele nebo za 
služebníky. Magik zde působí jako prostředník mezi tímto světem a světy 
transcendentními. Tento model je typický např. pro šamanismus a odvozují se z 
něj také představy, které mají o magii laikové. V Evropě se tomuto modelu 
dostalo největšího uznání v době renesance, a i dnes se k němu hlásí četní 
magikové. V našem století jej zastávali např. F. Bardon a G. Gregorius, 
odvolával se na něj anglický okultní řád Golden Dawn a částečně i německý 
O.T.O., jakož i převážná část okultistů dvacátých let. <BR>&nbsp;&nbsp;&nbsp; V 
démonologickém modelu usiluje magik nebo šaman o získání přístupu do světa 
entit, které lze označit za „magické bytosti“. Tento svět má svoje vlastní 
zákony, které magik musí znát, aby mohl ovládat síly a bytosti, které v tomto 
světě působí. Tyto bytosti mají svoje jména a signatury, mají svůj specifický, 
nezaměnitelný charakter a jsou tedy samostatnými osobnostmi majícími svoje silné 
i slabé stránky. Magik vstupuje ve stavu vytržení do jejich říše, kde si tyto 
entity buď nakloní nebo získá jejich služby, pokud k tomu má dostatek vědění, 
moci a síly. Tyto vztahy nejsou bez nebezpečí, neboť jsou i duchové, kteří 
slouží magikovi pouze neradi, anebo se jej pokoušejí obelstít. Za svoje služby 
často požadují vysokou cenu. Známým příkladem je pakt doktora Fausta s ďáblem. 
<BR>&nbsp;&nbsp;&nbsp; Přesné podmínky takového paktu jsou sice věcí dohody, 
existuje zde však - stejně jako u lidí - stálé nebezpečí porušení smlouvy, 
možnost její nesprávné interpretace atd. Magik se tedy musí mít na pozoru, pokud 
nepracuje pouze s „dobrými“ duchy, na jejichž morální integritu se může plně 
spolehnout. Z uvedeného je zřejmé, že se o tento koncept opírá i spiritismus, 
který ovšem magické operace v tomto smyslu nekoná, a zabývá se spíše divinačními 
praktikami. <BR>&nbsp;&nbsp;&nbsp; Jakmile má magik zajištěnou pomoc ducha nebo 
démona (ať už ji získal přátelskou dohodou nebo donucením), vysílá jej za účelem 
splnění konkrétního úkolu, stejně jako by to učinil v případě obyčejného 
lidského pomocníka. Přestože jsou to nehmotné bytosti, mohou působit na jiných 
rovinách (astrál) jako služebníci. Kromě toho bývají duchové zpravidla 
„specialisté“. Tak se např. volá merkurický démon Taftartarat, má-li být 
dosaženo cílů spadajících do merkurské sféry (komunikace, obchod, intelektuální 
záležitosti). Naproti tomu využije magik služeb martického démona Barcabela, 
chce-li zničit svého nepřítele nebo se naučit válečnickému umění. K zajištění 
svého blahobytu použije jupiterské inteligence Jofiela atd. Také šamani mají 
obvykle služebné duchy specializované na určité činnosti (kupř. léčení očních 
chorob nebo vyvolání deště). <BR>&nbsp;&nbsp;&nbsp; Duchové a démoni vyžadují 
péči, někdy i „potravu“, mohou se vzbouřit, mohou požadovat „zvýšení mzdy“ atd. 
Také nejsou bez chyb a skutečnost, že se jedná o odborníky, nevylučuje omyl nebo 
neúspěch. Přesto spolupráce s nimi podstatně rozšiřuje magikův manipulační 
prostor, i když to závisí i na tom, do jaké míry je magik opravdu jejich pánem. 
<BR>&nbsp;&nbsp;&nbsp; To jsou tedy hlavní rysy démonologického modelu. Vychází 
se v něm z toho, že magik má co do činění s již existujícím světem, jehož 
pravidla zná a řídí se jimi. Nezná-li např. „pravá jména“ nebo „správné 
formule“, které by mu propůjčovaly moc nad transcendentními bytostmi, pak bude 
veškerá jeho snaha o jejich ovládnutí marná. Také způsobu komunikace s těmito 
bytostmi se člověk musí učit. Toto vědění předával pod slibem mlčenlivosti Mistr 
učedníkovi, který se zpravidla musel delší čas učit, než byl sám schopen magicky 
pracovat. 
<P><B></B> <BR><B>Energetický model</B> <BR>&nbsp; <BR>&nbsp;&nbsp;&nbsp; V 
souvislosti s vítězným tažením mesmerismu na přelomu 18. a 19. století se 
obrátila pozornost na energie a procesy probíhající uvnitř těla. Ačkoliv Mesmer 
pouze znovu objevil princip starých léčebných metod jako je hypnóza, sugesce a 
léčba spánkem, stal se ve společnosti, která po staletí přísně oddělovala ducha 
od těla, velmi populárním, neboť jeho učení o tom, že duch a tělo se mohou 
navzájem ovlivňovat, připadalo všem jako senzační novinka. Prostředníkem 
veškerého léčení byl pro Mesmera „zvířecí magnetismus“, což je přírodovědecky 
blíže neurčená životní síla, s níž se později setkáváme pod nejrůznějšími jmény 
od Reichenbachova ódu až po astrální světlo Elifase Léviho. 
<BR>&nbsp;&nbsp;&nbsp; To se projevilo i v magii. Řád Golden Dawn zůstal sice v 
jádru věrný klasickému démonologickému modelu, který však byl nicméně oslaben 
některými psychologicko-animistickými prvky, které byly částečně přejaté z 
indické jógy (např. učení o čakrách, práně apod.). Největší popularity dosáhl 
energetický model však teprve po druhé světové válce, přesněji řečeno v období 
okultní renesance šedesátých let v anglosaské jazykové oblasti. Bylo to umožněno 
vlivem hlubinné psychologie, která se ve světě rozšířila teprve po druhé světové 
válce, ačkoliv jednotliví magikové jako W.B.Yeats a A:O:Spare, stejně jako 
Aleister Crowley, reagovali již poměrně záhy na podněty, které hlubinná 
psychologie přinesla, a integrovali je do své magické praxe. 
<BR>&nbsp;&nbsp;&nbsp; Energetický model ve své nejčistší formě se v zásadě 
zříká každé duchovní teze. Magik už není zaklínačem démonů, ale spíše umělcem 
pracujícím s energiemi. Musí umět vnímat subtilní energie, polarizovat je a 
usměrňovat. Talismany a amulety (známé i dřívějšímu démonologickému modelu) jsou 
příkladem uměle vytvořených předmětů či nástrojů, které magik za pomoci rituálů 
nabíjí určitými přesně cílenými energiemi. <BR>&nbsp;&nbsp;&nbsp; Chce-li magik 
přenášet sílu (k čemuž je energetický model zvláště vhodný), musí mít buď sám 
dost síly nebo musí mít přístup k jinému, resp. jiným zdrojům energie. V prvním 
případě je sám „silovou baterií“, ve druhém pak je prostředníkem „vyšších“ nebo 
aspoň „jiných“ sil. Také síla není vždy jedna a ta samá síla. Její spektrum se 
pohybuje, podle jednotlivých magických systémů, od přediva negativních a 
pozitivních energií až po teorii neutrální síly, kterou magik sám polarizuje. V 
nějakém systému je zkrátka příliš mnoho nebo příliš málo žádoucí nebo nežádoucí 
energie a v praxi jde vždy o to, přivést správnou energii na správné místo. 
<BR>&nbsp;&nbsp;&nbsp; Někdy se může stát, že magik má pro provedení nějaké akce 
málo energie. V boji však vyhrává ten silnější. Magik se musí spoléhat sám na 
sebe nebo, v nejlepším případě, na svoje kolegy, kteří jej mohou podpořit. V 
energetickém modelu se magik nemůže odvolávat k nějaké „vyšší instanci“, ale 
může se pokusit pracovat se „silnější“ energií než jeho protivník. 
<BR>&nbsp;&nbsp;&nbsp; Působení na protivníka se děje buď tak, že se mu pošle 
přebytek destruktivní resp. rozkladné energie (např. martické nebo lunární 
síly), nebo tak, že se mu jeho energie odejme a on se tím oslabí. Magik také už 
nepracuje ve stejné míře jako dříve s anděly, démony, planetárními inteligencemi 
a kabbalistickými sférami, ale pokouší se víceméně celkově v magickém transu 
aktivovat nějaký planetární princip, aby s pomocí jeho energie zařídil co je 
třeba, místo aby posílal nějakou bytost, která by tento úkol splnila. Proto jsou 
hierarchie andělů a démonů v energetickém modelu silně zredukovány anebo dokonce 
zcela mizí v čistém „tanci energie“, v důsledku čehož také ztrácejí na významu 
vnější autority. Z dřívějšího „Mistra“ se stává učitel oddaný „učedník“ se mění 
v žáka. Toto oslabení autority se projevuje zejména v současných pragmatických 
magických systémech. S tím se ale pojí i nároky, které tento model na magika 
klade. Magik musí nejenom dokázat všechno sám bez cizí („vyšší“) pomoci, ale 
musí trvale disponovat velkým množstvím energie. Bude-li slabý a mdlý, budou tím 
trpět jeho magické operace, jejichž účinnost bezprostředně souvisí s množstvím a 
kvalitou jeho energie. Velký důraz se klade i na dobře vycvičenou schopnost 
mimosmyslového vnímání. <BR><B>&nbsp;</B> <BR><B>&nbsp;</B> <BR><B>Psychologický 
model</B> <BR>&nbsp; <BR>&nbsp;&nbsp;&nbsp; Tím, čím byl Mesmer a jeho 
následovníci v 19. století, byli pro 20. století Sigmund Freud a Albert 
Einstein. Jejich dílo přineslo revoluční změny v myšlení a v pohledu na svět. V 
jistém smyslu jsou Freudovy teorie odvozeny z teorií Mesmerových. Není náhodou, 
že zakladatel psychoanalýzy vycházel původně z hypnózy. To, co Mesmer předváděl 
jako show senzacechtivému publiku evropských salónů v předvečer francouzské 
revoluce, se však Freud o dobrých sto let později pokusil postavit na vědecký 
základ, totiž poznatek, že mnohé, ne-li všechny choroby mají duševní příčiny a 
že duch je tedy schopen působit na tělo. <BR>&nbsp;&nbsp;&nbsp; Nás však zajímá 
především vliv těchto skutečností na magickou teorii a praxi. Dvěma prvními 
magiky, u nichž je patrný velký vliv psychologického, resp. psychoanalytického 
myšlení, jsou Aleister Crowley a Austin Osman Spare. Crowley dlouho koketoval s 
psychologickým modelem, později se však stal zastáncem démonologického modelu, 
byť poněkud nahlodaného moderním skepticismem. Spare prošel přesně opačným 
vývojem. Mnohé jeho magické teorie působí jako vystřižené z učebnice 
psychoanalýzy. <BR>&nbsp;&nbsp;&nbsp; Přísně vzato, jedná se o jakýsi přechodný 
stupeň, který si z energetického modelu bere jeho homocentrismus, ale ve svém 
základě vychází z démonologického modelu, přičemž však démonům nepřipisuje 
vnější, objektivní existenci, nýbrž existenci subjektivní, psychickou. 
Neobjasňuje magii pomocí nových nebo jiných mechanismů, ale staví ji prostě na 
jiné místo, totiž do nitra lidské psýchy. <BR><a name="z1"></a>&nbsp;&nbsp;&nbsp; Psychologický 
model chápe magii výhradně animisticky. Všechno, co magik při provádění svého 
umění vnímá nebo činí, se odehrává v jeho duši, kde působí blíže nedefinovaný 
mechanismus, který pak způsobuje žádoucí (nebo také nežádoucí) výsledky. Ke všem 
magickým aktivitám dochází v podvědomí resp. (podle Freudovy terminologie) v 
nevědomí. Zastánci této teorie (k nimž náleží téměř všichni současní autoři 
píšící o magii) mlčí však o tom, jakým způsobem provádí nevědomí tyto „divy“. 
Důležité zde je, že v tomto pojetí se magik stává „psychonautem“<SUP><A 
style="TEXT-DECORATION: none" href="#1">1</a></SUP>, 
cestovatelem v krajinách duše, přičemž poznává a mapuje duševní říši, učí se 
znát její zákony, jejichž pomocí se mu daří působit na svůj život i na vnější 
svět. Tento model sám magii neobjasňuje, ale zcela pragmaticky poukazuje na to, 
že manipulace s psýchou vedou k magickým výsledkům. <BR>&nbsp;&nbsp;&nbsp; 
Odpovídá tím i dnešnímu utilitaristickému myšlení, které se, jak to výstižně 
vyjádřil Crowley, stále více zajímá o to JAK, než o to PROČ. V relativistickém 
světě, jehož obyvatelé si už nemohou být jisti žádnou „pravdou“, ať už 
náboženskou nebo politickou, vědeckou nebo magickou, představuje psychologicky 
argumentující magik ztělesnění ducha doby. Psychologicky pojatá magie má navíc 
tu výhodu, že je pro dnešního člověka srozumitelnější a přijatelnější než např. 
víra v duchy a démony. <BR>&nbsp;&nbsp;&nbsp; Kromě toho se psychologický model 
nechá dobře propojit s oběma předchozími modely, což se v praxi také často děje, 
počínaje magikem, který sice komunikuje s duchy, démony a anděly, v nichž však 
spatřuje projekce jednotlivých archetypů, až po operatéra, který používá 
energetického modelu, aniž by se k němu ovšem hlásil, přičemž hovoří o „silách 
podvědomí“ (např. škola tzv. pozitivního myšlení). Doslovnost, s níž podle 
tradičního podání i podle zkušenosti mnoha dnešních magiků chápou démonické 
entity veškerá ujednání, poukazuje na psychologický mechanismus těchto jevů, 
neboť je známo, že nevědomí má velmi často sklon chápat všechno doslovně. 
<BR>&nbsp;&nbsp;&nbsp; Psychologický model činí tedy leccos srozumitelnějším než 
oba předchozí modely, přičemž je však radno používat jej pouze jako jejich 
doplněk, a nikoli jako samostatnou, výklad umožňující strukturu. 
<BR><B>&nbsp;</B> <BR><B>&nbsp;</B> <BR><B>Informační model</B> <BR>&nbsp; 
<BR>&nbsp;&nbsp;&nbsp; Kybernetická magie je nejmladším odvětvím magie a s 
ohledem na její dosud probíhající vývoj je těžké ji už teď historicky zařadit. 
Základy kybernetické magie byly formulovány v roce 1987, a v současné době na 
jejím dalším rozvoji pracuje (zejména v oblasti tzv. chaos-magie) řada magiků, 
např. Peter Caroll a četní členové IOT. <BR>&nbsp;&nbsp;&nbsp; Kybernetická 
magie se opírá o informační model, který se nyní stále více prosazuje i ve 
fyzice. Jádrem tohoto modelu je myšlenka, že veškerá energie působí pouze 
prostřednictvím informací, které jí určitým způsobem „říkají“, jak se má chovat. 
Informace snadno překonávají hranice času i prostoru, protože v tomto modelu 
nemají hmotu ani energii. <BR>&nbsp;&nbsp;&nbsp; Magik je zde závislý na svém 
dobrém vztahu k duchům stejně málo jako na svém energetickém potenciálu. Pokud 
jednou ovládá techniku vyvolávání a přenášení informací, nepotřebuje žádné 
vnější prostředky povzbuzující imaginaci a koncentraci. Tento model vychází z 
teorie morfogenetických polí, kterou formuloval biolog Rupert Sheldrake, a dále 
operuje hlavně s pojmem „informačního pole“. Historickým prototypem informačního 
modelu je homeopatie, která, jak známo, pracuje na rozdíl od alopatické mediciny 
s velmi zředěnými látkami, vycházejíc přitom vlastně ze staré Paracelsovy 
teorie, že to, co vyvolává léčebný efekt, je „duch“ léku, přičemž platí zásada, 
že podobné působí na podobné, a to nejlépe tehdy, je-li duch léčebné substance 
„vydestilován“, což se děje právě zředěním. (Paracelsovo pravidlo <I>simila 
similibus curanteur</I> je zajímavou paralelou sympatetické magie a nauky o 
korespondencích.) Tento „duch“ se však do značné míry kryje s dnešními pojmem 
„informace“, jak jej chápe kybernetická magie. Operace kybernetické magie nejsou 
akty imaginace (ve smyslu mentální magie), ale jsou pouhým zacházením s 
informacemi. je to „magie prázdných rukou“, kterou v té či oné podobě 
praktikovali podle tradice již staří Mistři. Neznamená to tedy, že by na 
praktické rovině byla objevena úplně nová cesta, ale spíše byly vyňaty některé 
prvky ze starých systémů a byly zařazeny do nového kontextu, který dostal nový 
nátěr. To, jestli je informační model skutečně nosnou a prakticky využitelnou 
myšlenkovou konstrukcí nebo jestli se jedná o pouhou filosofickou hříčku, ukáže 
ovšem budoucnost. <BR>&nbsp; <BR>&nbsp; 
<P>
<hr align="left" width="30%">
<BR><a name="1" href="#z1" style="TEXT-DECORATION: none"><SUP>1</SUP></a>&nbsp;&nbsp;Viz Peter Caroll: „<I>Liber Null Psychonaut</I>“, 
York Beach, Weiser, 1987. <BR>&nbsp; 
<P>
<HR width="100%">
(vybráno z Revue HORUS-sborník pro filosofii, hermetismus a okultní vědy [solstitium hiemis 1993], vydalo nakl. <A href="http://www.aya.cz/horus/">Horus</a>) 
<script src="../../menu.js" type="text/javascript"></script>
<DIV onMouseOver="Display('1')" onMouseOut="Undisplay('1')" style="top: 50%; left: 0; position: fixed;">
<table width="1" border="0" cellspacing="0" cellpadding="0" align="left" id="Nadpis1" style="margin: 0 0 0 0; padding: 0 0 0 0;"><tr><td>&nbsp;</td></tr></table>
<iframe src="../../menu.htm" id="Zprava1" width="145" height="100%" marginwidth="11" marginheight="17" align="left" scrolling="no" frameborder="0" style="top: 0; left: 0; position: fixed; display: none;"></iframe>
</DIV>
</body>
</html>
