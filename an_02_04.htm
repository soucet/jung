<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<title>Agrippa z Nettesheimu: Okultní filosofie II - kapitoly 26-30</TITLE>
<meta charset='windows-1250'>
<meta name="Author" content="Agrippa von Nettesheim">
<meta name="Description" content="Okultní filosofie II,2">
<link href="styly.css" type=text/css rel="stylesheet">
<link rel="shortcut icon" href="../../esoteric.gif">
</head>
<body>
<H4>Kapitola 26.</H4> 
<P class="xp"><I>O souhlasu tónů a akordů s nebesy a které tóny 
shodují se s jednotlivými hvězdami.</I></P>
<P>Především je nutno věděti, že ze 7 planet Saturn, Mars a 
Luna odpovídají více hlasu než melodii. Saturnu náležejí hlasy smutné, tlumené, 
vážné, pomalé tóny soustředěné. Martu hrubé, ostré, hrozící, rychlé a zlostné. 
Luně pak hlasy prostřední. S Jupiterem, Sluncem, Venuší a Merkurem shodují se 
melodie. S Jupiterem melodie vážné, dlouho trvající, napínavé, líbezné, veselé a 
příjemné. Se Sluncem slavnostní, čisté a lichotivé; s Venuší bujné, smyslné, 
měkké, nyvé a protáhlé. S Merkurem jemné, smíšené, z části vážné, ale zároveň 
veselé a příjemné. Co do zvláštních akordů a poměrů vztahuje se k tónům i 
devatero Mus. Jupiteru odpovídají oktáva a kvinta, čili diapason a diapenta. 
Slunci oktáva aneb diapason a disdiapasonem obsahujícím patnáct tónů. Venuši 
kvinta čili diapenta, Merkuru kvarta aneb diatessaron. Staří vyráběli 
tetrachord, jenž jim představoval čtyřku, číslo čtyř živlů. Podle tvrzení 
Nikomachova vynalezl prý tento nástroj Merkur. Struna basová značila zemi, 
struna D vodu, struna G oheň a struna A vzduch. Když později Terpandros z Lesbu 
vynalezl sedmistrun, řídil se počtem planet. Kdož řídili se počtem živlů, 
rozdělili podle nich a čtyř temperamentů i hudbu na čtyři druhy. Dorskou přiřkli 
vodě a povaze flegmatické, frygickou ohni a povaze cholerické, lydickou vzduchu 
a temperamentu sanguinickému a mixolydickou zemi a temperamentu melancholickému. 
Druzí, kteří přihlíželi k počtu nebeských těles a k jejich vlastnostem, 
přidělili dorskou tóninu Slunci, frygickou Martu, lydickou Jupiteru, 
mixolydíckou Saturnu, hypofrygickou Merkuru, hypolydickou Venuši, hypodorskou 
Luně a hypomixolydiclcou nebi stálic. Kromě melodií spojovali staří mudrci s 
nebem i Musy a struny, avšak nikoli podle dříve uvedeného pořadu mezi čísly a 
nebeskými duchy. Thalie nemá podle nich vlastní hudby, nýbrž odpovídá zemi a 
mlčení. Kleió odpovídá Luně, hypodorické melodii a struně G; Kalliopé Merkuru, 
melodii hypofrygické a struně A; Terpsichoré Venuši, hypolydické melodii a 
struně H; Melpomené Slunci, dorické melodii a struně G; Erató Martu, melodii 
frygické a struně D; Polymnia Saturnu, mixolydické melodii a struně E; Euterpé 
Jupiteru a melodii lydické a Urania nebi stálic, melodii hypermixolydické a 
struně F, jak svědčí o tom následující verše:</P>
<TABLE cellSpacing=0 width="90%" border="0">
  <TBODY>
  <TR>
    <TD width="55%"><I><NOBR>Germinat in primo nocturno silentia 
      cantu,</NOBR></I> <BR><I><NOBR>quae terrae in gremio surda Thalia 
      iacet,</NOBR></I> <BR><I><NOBR>Persefone et Clio spirant, hypodotius 
      ergo</NOBR></I> <BR><I><NOBR>nascitur, hinc ortum prosmeledes 
      generat.</NOBR></I> <BR><I><NOBR>Dat hypochorda sequens Phrygium, quem 
      parturit ipsa</NOBR></I> <BR><I><NOBR>Calliope, interpres parturit ipse 
      Deum.</NOBR></I>
      <BR>&nbsp;<br><I><NOBR>Tertios ostendit hypolidae exordia nervus</NOBR></I> 
      <BR><I><NOBR>Terpsichore occurit, ordinet, alma Paphis.</NOBR></I> 
      <BR><I><NOBR>Melpomene et Titan statuunt mihi crede modum qui</NOBR></I> 
      <BR><I><NOBR>dicitur in quarto Dorius esse loco.</NOBR></I> 
      <BR><I><NOBR>Vult Erato quintum Phrygio praescribere nervum</NOBR></I> 
      <BR><I><NOBR>Mars quoque non pacem, proelia semper 
      amans.</NOBR></I>
      <BR>&nbsp;<br><I><NOBR>Lydius Euterpes Iovis et modulamen habebit.</NOBR></I> 
      <BR><I><NOBR>Dulce tenens iussit sexta quod esse fides.</NOBR></I> 
      <BR><I><NOBR>Septeno Saturnus agit Polymnia nervum</NOBR></I> 
      <BR><I><NOBR>Principium mixolydius unde capit,</NOBR></I> 
      <BR><I><NOBR>Uraniae octavam dum perscrutatur amicam.</NOBR></I> 
      <BR><I><NOBR>Versat hepermixolydius arte polum.</NOBR></I></TD>
    <TD>V klínu země hluchá leží Thalia a laská prvým tónem noční ticho. 
      Persefone a Cleio vydychují, tedy rodí se hypodorský tón. Struna další pak 
      dává tón fryžský, jejž sama Kalliope zrodila, matka Boha. Zvuk zase 
      hypolydský se na struně ozve, jejž vzbuzuje Terpsychore a plodná Paphis. 
      Melpomene a Titan, ti stanuli na struně čtvrté, která, to věř mi, se 
      nazývá dorskou. Erato, ta chtěla by zase vládnouti nad strunou pátou, a s 
      ní i Mars, jenž miluje války vždy, ne mír; příslušnost k Diovi, Euterpě 
      pak má struna šestá, z níž vine sladce se dorský tón. Sedmou strunou 
      Saturnus a Polyhymnia vládne, z níž původ svůj bere tón mixolydský, a 
      přítelky své osmé když Urania se dotkne, tu jako kouzlem otáčí 
      hypermixolyd pólem.</TD></TR></TBODY></TABLE>
<P>Harmonii nebeských těles mnozí odvozují z jejich 
vzdáleností. Tak vzdálenost Luny od země měří 126000 italských stadií, což by 
odpovídalo intervalu jednoho tónu. Vzdálenost Luny od Merkura měří asi polovinu 
prvé vzdálenosti, což odpovídá půltónu; další půltón tvoří vzdálenost Venuše od 
Merkura; tři a půlkrát tak veliká vzdálenost Venuše od Slunce tvoří kvintu, dva 
a půlkrát tak veliká vzdálenost Slunce od Luny tvoří kvartu; Slunce od Marta je 
tedy právě tak daleko, jako země od Luny, což se rovná opět celému tónu. 
Poloviční taková vzdálenost Jupitera od Marta rovná se jinému půltónu, rovněž 
tak vzdálenost Jupitera od Saturna a tohoto od nebe stálic. Rovná se tedy 
vzdálenost Slunce od nebe stálic kvartě dvou tónů a půltónů, vzdálenost země od 
hvězdného nebe oktávě šesti celých tónů. Velikolepá harmonie vyplývá však i z 
pohybových poměrů planet a z jejich poměru k osmému nebi. Pohybový poměr Saturna 
k Jupiteru je tři a půlnásobný; Jupitera k Martu jedno a půlnásobný; Marta ke 
Slunci, Venuši a Merkuru, jež stejnoměrně se pohybují, je dvojnásobný. Slunce, 
Venuše a Merkura k měsíci dvanáctinásobný, Saturn a ke hvězdnému nebi 
dvanáctsetnásobný, je-li pravda, co tvrdí Ptolemaios, že se totiž hvězdné nebe 
za sto let pošine o jeden stupeň k primum mobile. Proto je pohyb Luny rychlejší 
a dává jasnější tón, než jest tón hvězdného nebe, který jako nejpomalejší, dává 
tón nejhlubší. Primum mobile, ze všech sfér nejrychlejší vydává tón nejvyšší. 
Tímto vzájemným pohybovým poměrem vzniká nejlíbeznější harmonie. Proto není 
vhodnějšího zpěvu, není vhodnějších tónů hudebních nástrojů k podnícení vášní a 
k vyvolávání magických účinků nad ony, jichž základem jsou čísla, míry a poměry 
shodné s nebeskými. I harmonii živlů poznáme z jejich základen a úhlů, o nichž 
jsme dříve pojednali. Poněvadž mezi ohněm a vzduchem vzniká poměr co do jejich 
základen dvojnásobný, co do jejich úhlů jedno a půlnásobný a co do bočných ploch 
opět dvojnásobný, vzniká takto akord dvojí oktávy a kvinty. Mezi vzduchem a 
vodou je poměr co do základen tři a půlnásobný, čímž vzniká oktáva a kvinta; co 
do úhlů dvojnásobný, což opět dává oktávu. Mezi vodou a zemí jest poměr co do 
základen tři a třetinunásobný, což dává oktávu, kvintu a kvartu. Co do úhlů 
tvoří jedno a půlnásobný poměr v základnách kvintu, dvojnásobný poměr v úhlech 
oktávu. Mezi ohněm a vodou, vzduchem a zemí není jaksi harmonie, a to v důsledku 
jejich zcela si odporujících vlastností. Lze jich však zharmonisovat 
prostředkujícím živlem.</P>
<BR>
<H4>Kapitola <a name=27></a>27.</H4> 
<P class="xp"><I>O poměru, míře a harmonii 
lidského těla.</I></P>
<P>Člověk, nejkrásnější a nejdokonalejší dílo Boha a jeho 
podoba a svět v malém, má dokonalejší a souladnější stavbu těla než tvorové 
ostatní a utajuje v sobě všechna čísla, míry, váhy, pohyby, živly, krátce vše, 
co náleží k jeho dokonalosti. Všechno se v něm, nejvznešenějším díle 
mistrovském, zdokonaluje, zatímco u jiných těl složených tomu tak není. Zdá se, 
že staří, kteří kdysi počítali na prstech a čísla vyjadřovali čísly, takto 
dokazují, že z údů lidského těla jsou odvozena všechna čísla, míry, poměry a 
veškerá harmonie. Podle stavby lidského těla vyměřovali a stavěli svoje chrámy, 
veřejné budovy, soukromé domy, divadla, lodě, stroje, umělecká díla, součástky 
uměleckých děl a staveb, jako jsou například sloupy, hlavice, základy, pilíře, 
podstavce. Ano, sám Bůh poučil Noema, aby stavěl archu podle míry lidského těla 
a propůjčil také celému světovému stroji jeho souměrnost, pročež se zove vesmír 
velikým světem (makrokosmem) a člověk světem malým (mikrokosmem). Někteří učenci 
určili výšku lidského těla na šest stop, stopu po 10 stupních a stupeň po 5 
minutách. Člověk měří tedy 60 stupňů čili 300 minut a právě tolik geometrických 
loktů měřila, podle popisu Mojžíšova, archa. A jako lidské tělo je 300 minut 
dlouhé, 50 minut široké a 30 minut hluboké, byla i archa 300 minut dlouhá, 50 
minut široká a 30 minut hluboká nebo vysoká, takže poměr délky k šířce je 
šestinásobný a k výšce desetinásobný, kdežto šířka k výšce je v poměru 5:3.</P>
<p><img src="an020401.gif" width="300" height="303" hspace="10" vspace="10" border="0" align="left"></p>
<P>V podobném vzájemném poměru jsou i 
jednotlivé údy lidského těla, odpovídající údům vesmíru a měrám pravzoru tak 
dokonale, že není lidského údu, jenž by se neshodoval s nebeským znamením, 
hvězdou, inteligencí, Božím jménem v samotném pravzoru Boha. Tvar lidského těla 
je kruhovitý. Je zřejmé, že ono spěje do kruhu, neboť z kruhu vzniklo.</P>
<p><img src="an020402.gif" width="300" height="310" hspace="10" vspace="5" border="0" align="right"></p>
<P>Dokonale souměrné lidské tělo je však i 
tvaru čtvercového, neboť postaví-li se člověk zpříma a rozpaží-li ruce, tvoří 
čtverec, jehož střed spadá v kost stydkou. Opíšeme-li kolem tohoto těla temenem 
kružnici a spustíme-li ruce tak hluboko, abychom se dotýkali prsty kružnice, a 
postavíme-li se rozkročmo, aby vzdálenost mezi chodidly na kružnici rovnala se 
vzdálenosti konečků prstů na ruce od temene, rozdělíme kruh na 5 stejných dílů a 
sestrojíme dokonalý pětiúhelník, jakož i rovnostranný trojúhelník, spojíme-li 
čarami obě paty s pupkem.</P>
<P>Postavíme-li se rozkročmo 
patami dovnitř a ruce napolo rozpažíme a vzpažíme, tvoří konečky prstů na rukou 
i nohou rovnostranný čtyřúhelník, jehož střed jest nad pupkem.</P>
<P>Pozměníme-li toto postavení, aby bylo kratší o čtrnáctý 
díl přímého postavení, tvoří chodidla a nejspodnější část kosti stydké 
rovnoramenný trojúhelník. Opíšeme-li pupkem kružnici, dotkne se tato konečků 
prstů na rukou i nohou.</P>
<P>Vzpažíme-li ruce kolmo nad 
hlavou, aby lokty byly u temene, a přinožíme, padne střed opsaného čtverce, 
jehož dvě protilehlé strany se dotýkají chodidel a konečků prstů na rukou, do 
krajiny pupeční, kterýžto bod je zároveň středem přímky spojující temeno s 
koleny.</P>
<p><img src="an020403.gif" width="300" height="309" hspace="10" vspace="10" border="0" align="left"></p>
<P>Přistupme nyní k 
jednotlivým poměrům měr. Objem člověka v podpaží činí polovici jeho délky, jejíž 
střed je v kosti stydké, odtud nahoru k prsům v krajině mezi oběma prsními 
bradavkami a odtud k temeni jsou dvě čtvrtiny jeho délky; stejně je tomu tak i v 
dolní polovině, od kosti stydké ke kolenům a od kolen k chodidlům. Vzdálenost 
mezi zevními hranami lopatek činí čtvrtinu délky člověka, rovněž tak vzdálenost 
lokte od konečku prostředního prstu, kterážto míra je podkladem loketní míry. 
Člověk je dlouhý čtyři takové lokte, v ramenou má jeden loket a nad boky jednu 
stopu. Loket dělíme totiž na šest pídí, stopu na čtyři pídě a píď na čtyři 
coule. Člověk je tedy dlouhý 24 pídě nebo 6 stop aneb 96 coulů. Vzdálenost kosti 
stydké od hrudní kosti činí šestinu, vzdálenost konce hrudní kosti od nejhořejší 
části čela, kde začínají růsti vlasy, sedminu délky těla; chodidlo silného, 
zavalitého člověka činí šestinu, štíhlého a vysokého sedminu jeho délky. Podle 
Varra a Gellia nemůže býti člověk vyšší sedmi stop. Průměr pásma slabinného, 
vzdálenost zápěstí od kloubu loketního, vzdálenost dříve jmenovaného bodu na 
prsou mezi oběma bradavkami od rtů a dole od pupku, vzdálenost konců klíčku na 
horní části prsou, paty od lýtka a lýtka od čéšky jsou stejné a činí sedminu 
délky lidského těla. Hlava, od dolní čelisti k temeni, vzdálenost okovce kosti 
loketní od kosti ramenní a u štíhlého člověka průměr boků činí osminu délky 
lidského těla; kruh opsaný čelem a záhlavím, jakož i šířka prsou činí pětinu 
délky lidského těla. Na silného, složitého člověka připadá devět, na vzrostlého 
deset obličejových délek neboli tváří.</P>
<P>Je osm tváří: 
délka obličeje (vzdálenost horní části těla od brady), vzdálenost hrtanu od 
kosti hrudní, této od pupku, tohoto od kosti stydké; vzdálenost kosti stydké od 
čéšek a čéšek od kotníků po dvou tvářích.</P>
<p><img src="an020404.gif" width="300" height="304" hspace="10" vspace="8" border="0" align="right"></p>
<P>Oblouk od kosti čelní k temeni, od brady k hrtanu a 
od kotníku k chodidlu činí rovněž jednu tvář, a to devátou. Prsa jsou dvě tváře 
široká, obě ruce sedm tváří dlouhé. Nejsouměrnější tělo má 10 tváří: od temene k 
dolní části nosu, pak k horní části hrudníku, od hrudníku k srdeční jamce, od 
této k pupku, od tohoto ke kosti stydké; od kosti stydké k chodidlům je pět 
tváří. Takové jsou rozměry souměrného lidského těla. U takového člověka je délka 
od brady k horní části čela, kde začínají vlasy, jedenáctinu celé výšky. Délka 
od zápěstí ke konečku prostředního prstu je právě tak stejným dílem; stejně tak 
i vzdálenost jedné prsní bradavky od druhé a každé z nich od dolní části hrtanu, 
což tvoří rovnostranný trojúhelník. Vzdálenost mezi oběma ušima, měřená na dolní 
části těla, to vše jsou jedenáctiny celkové délky lidského těla. Šířka prsou, 
měřená od jedné hlavice kosti ramenní ke druhé, má dvě takové délky; objem 
hlavy, měřený od kořene nosního nahoru čelem až k bezvlasému záhlaví, má rovněž 
dvě takové míry; vzdálenost ramene od záprstí a objem hlavy, měřený středem 
čela, mají po třech uvedených délkách. Objem ve slabinách u silného člověka 
čtyři, u slabšího tři a půl této délky, čili rovná se vzdálenosti horní části 
prsou od kosti stydké. Objem těla v podpaží je pět zmíněných délek, čili 
polovina celkové délky těla. Vzdálenost temene od hrtanu rovná se dvěma 
třináctinám celkové výšky; vzpažíme-li ruce zpříma nad hlavou, rovná se délka 
rukou od temen ke konečkům prstů jednomu lokti.</P>
<P>Všimněme 
si nyní jiných poměrů na lidském těle. Vzdálenost brady od horní části prsou 
rovná se průřezu krku. Vzdálenost horní části prsou od pupku rovná se objemu 
krku; vzdálenost brady od temen rovná se šířce boků; vzdálenost obočí od špičky 
nosu rovná se vzdálenosti brady od krku; vzdálenost chřípí od brady rovná se 
délce krku až k nejspodnější části hltanu. Stejně velikými jsou vzdálenost 
vnitřního koutku očního od obočí, velikost výstupu špičky nosu z obličejové 
základny a vzdálenost spodní části přepážky nosní od okraje horního rtu.</P>
<p><img src="an020405.gif" width="300" height="306" hspace="10" vspace="10" border="0" align="left"></p>
<P>Vzdálenost konečku ukazováčku od kloubku 
spodinového a tohoto od pravé strany zápěstí rovná se vzdálenosti konečku prstu 
prostředního od kloubku spodinového a tohoto od restrikty. Spodinový článek 
ukazováčku rovná se výšce čela a ostatní dva, až ke konečku prstu, délce nosu, 
měřené od obočí ke špičce nosu. Prvý a větší článek prostředního prstu rovná se 
vzdálenosti nosu od špičky brady, druhý článek je tak veliký, jako vzdálenost 
špičky brady od okraje dolního rtu a třetí článek rovná se vzdálenosti dolní 
části nosu od úst. Ruka je dlouhá jako obličej. Délka většího článku palce rovná 
se délce mezirtí nebo vzdálenosti špičky brady od okraje dolního rtu. Menší 
článek pak vzdálenosti okraje dolního rtu od chřípí. Délka nehtů rovná se 
poloviční délce nehtového článku. Vzdálenost obočí od vnějšího koutku očního 
rovná se vzdálenosti tohoto od přední části ucha. Výška čela, délka nosu a šířka 
úst nad horním rtem jsou si rovny, rovněž tak šířka dlaně a chodidla. Vzdálenost 
paty od nártu rovná se vzdálenosti nártu od nehtu palcového. Vzdálenosti horní 
části čela od kořene nosního, tohoto od dolní základny nosní a této od špičky 
brady jsou si rovny. Spojené obočí rovná se obvodu dutiny oční a polokruhový 
obvod ušních boltců rovná se otevřeným ústům. Šířka nosu rovná se délce oka, 
takže prostora mezi oběma zevními koutky očními ze dvou částí je vyplněna očima, 
z jedné střední části nosem. Pupek je ve středu přímky spojující temeno s 
koleny; mezi horní částí prsou a chřípěmi je hrdlo uprostřed; mezi temenem a 
špičkou brady jsou uprostřed oči; mezi očima a bradou uprostřed nalézá se dolní 
základna nosu; mezi touto a bradou je uprostřed okraj dolního rtu; vzdálenost 
horního rtu od nosu rovná se třetině zmíněné vzdálenosti.</P>
<p><img src="AN020406.gif" width="300" height="321" hspace="10" vspace="8" border="0" align="right"></p>
<P>Všechny tyto míry souvisí navzájem rozmanitými 
poměry a harmonickými shodami; např. objem palce má se k objemu ruky v zápěstí 
nad tepnou jako 1:&frac12; nebo 2:5, k objemu ramene 
u kloubu ramenního jako 1:3. Poměr objemu holeně k objemu ramene rovná se poměru 
1&frac12;:1 nebo 3:2; týž poměr je mezi krkem a 
holení. Poměr objemu stehna k objemu ramene rovná se poměru 3:1. Poměr celého 
těla ke trupu lze vyjádřiti poměrem 1&#8539;:1; 
trupu nebo prsou k nohám, až k chodidlům, poměrem 3:4; poměr vzdálenosti krku od 
pupku k vzdálenosti beder nebo břicha od konce trupu je roven poměru 2:1. Objem 
v pasu, srovnán s objemem stehna, rovná se poměru 3:2. Průřez hlavy má se k 
průřezu krku jako 3:1; týž poměr je mezi průřezem hlavy a kolena. Šířka čela 
mezi předními spánky má se k jeho výšce jako 4:1. Takové jsou rozmanité 
velikosti údů lidského těla co do délky, šířky, výšky a objemu, v čemž se 
shodují jednak mezi sebou, jednak s nebem. Z růzností těchto měrových poměrů 
vyplývá i různá harmonie. Dvojnásobný poměr představuje nám totiž třínásobnou 
oktávu; čtyřnásobný poměr představuje nám oktávu dvojnásobnou a kvintu. V 
podobných poměrech jsou i živly, vlastnosti, temperamenty a šťávy v určitých 
poměrech, neboť u zdravého a silného člověka mají šťávy a temperamenty své 
vlastní váhové poměry, totiž krev 8, flegma 4, žluč 2, černá žluč 1, takže v 
nepřerušeném řádu poměr mezi nimi je dvojnásobný, mezi první a třetí a druhou a 
čtvrtou čtyřnásobný, mezi první a posledním však osminásobný.</P>
<p><img src="an020407.gif" width="300" height="302" hspace="10" vspace="10" border="0" align="left"></p>
<P>Diskorides tvrdí, že lidské srdce váží v prvém roce 
života 2 drachmy, v druhém 4, ve třetím 6, takže v padesátém roce váží 100 
drachem; pak váhy opět stejnou měrou ubývá, až při zmizení tohoto vnitřního 
ústrojí život hyne. Omezuje tedy nejvyšší lidské stáří na sto let. Téhož názoru 
byli, podle Plinia, také Egypťané. Avšak i pohyby lidských údů mají vztah k 
pohybům nebeských těles. Tak v každém člověku pohyb srdce odpovídá pohybu Slunce 
a vysílajíc cévami výrony krve do celého těla udává přesně rok, měsíce, dny, 
hodiny a vteřiny. Dále objevili anatomové v člověku určitý nerv, jenž, je-li 
napjat, uvádí jednotlivé údy v pohyb právě tak, jako se jinak pohybují samy 
sebou. Aristoteles se domnívá, že podobným napětím Bůh pohybuje součástmi světa. 
Na krku jsou dvě žíly, jež se v hrdle rozdělují a vystupují k hlavě. Jsou-li 
tyto žíly silně z vnějšku stlačeny, pak padají lidé beze smyslů k zemi a 
zůstávají v tomto stavu tak dlouho, dokud tlak trvá. Tímto způsobem věčný Mistr 
utvořil toto vše, dříve než vykázal duchu tělo za jeho sídlo, aby tělo bylo 
hodno jeho přijetí. Nejušlechtilejšímu duchu přiřkne též nejdokonalejší tělo, 
které si pak duch, jsa si vědom svého božského původu, zařídí a vyzdobí podle 
svého. Vycházejíce z tohoto názoru, volili si, podle Aristotela, Aethiopové své 
krále nikoliv z mužů nejmocnějších a nejbohatších, nýbrž z nejkrásnějších a 
nejsličnějších. Domnívali se, že podle ušlechtilé postavy lze souditi také na 
vznešené dary duchovní. V souhlase s tímto názorem velmi mnozí staří i novější 
filosofové tvrdili, snažíce se vybádati tajemství příčin skrytých ve vznešenosti 
přírody, že každá vada lidského těla, jakož i jeho nepoměr, může vzniknouti jen 
jako následek vady nebo nepravidelnosti duše, neboť považovali za jistotu, že 
obě složky vzrůstají, trvají a se utvářejí vzájemným působením.</P>
<BR>
<H4>Kapitola <a name=28></a>28.</H4> 
<P class="xp"><I>Složení a soulad lidské 
duše.</I></P>
<P>Tak jako existuje tělesný soulad podle náležitých měr 
jednotlivých údů, existuje i soulad duše v náležité míře a poměru duševních 
vlastností a poměrů, jež jsou baživější, vzrušivější a rozumnější povahy. Poměry 
jejich jsou tyto: rozum k žádostivosti má poměr oktávy, k vzrušivosti poměr 
kvarty; žádostivost k vzrušivosti jest v poměru kvinty. Spojí-li se v člověku s 
dokonalým tělem také dokonale utvářená duše, pak jest to nejvyšší dar. Takovýto 
soulad duše a těla jest neobyčejně vzácný, přesto však jej nalézáme většinou u 
mudrců. Kdo chce dosíci duševní harmonie, musí používati prostředků 
pronikajících lidskou přirozeností, totiž nebeských těles a sfér. Víme-li, jak 
síly odpovídají jednotlivým planetám, určíme si snadno jejich vzájemný souladný 
poměr. Tak Mars ovládá vzrůst a zánik, Merkur mohutnost fantasie a rozumu, 
Venuše žádostivost, Jupiter přirozenost, Saturn citlivost. Vůle jakési “primum 
mobile”, první pohyblivé a libovolná stupnice všech mohutností, ve spojení s 
vyšším rozumem směřuje vždy k dobrému. Rozum jí ukazuje cestu, jako světlo 
ozařuje oko; nepohybuje jí však sám, nýbrž vůle sama zůstává vládcem svého 
konání a nazývá se tedy svobodná vůle. Ačkoliv tedy vždy směřuje k dobru jako k 
jedinému náležitému cíli, přece jen volí někdy omylem aneb vedena slepým 
zvířecím pudem zlo, které považuje za dobro. Svobodnou vůli lze tedy definovati 
jako mohutnost rozumné vůle, která za pomoci milosti volí dobro, bez milosti 
však zlo. Milost sama, theology nazývaná božskou láskou aneb výronem lásky, je 
tedy prvním pohybovatelem vůle a bez ní každá harmonie stává se nesouladem. Duše 
odpovídá svými smysly také zemi, a to obrazotvorností vodě, rozumem vzduchu, 
rozmyslem nebi, a souhlasí s nimi podle toho, jaké místo zaujímají v lidském 
těle. Staří filosofové, dobře ovládající harmonické vztahy duše s tělem, 
používali velmi vhodně podle rozmanitosti komplexů a temperamentů jednotlivých 
lidí, hudebních tónů a zpěvů k udržení a získání zdraví, jakož i k tomu, aby 
naklonili mysle k mravnosti a učinili je schopnými přijmouti nebeské harmonie. 
Nic není také účinnějšího k zahnání zlých duchů než hudební harmonie. Tito 
duchové, jsouce vyvrženi z oné nebeské harmonie, nesnesou již souladných akordů 
a prchají před nimi jako před nepřítelem. Tak zahnal David zlého ducha, jenž 
uvedl Saula v zuřivost. Z téhož důvodu staří proroci a církevní Otcové, znajíce 
tato tajemství harmonií, zavedli při bohoslužbě zpěv a hudbu.</P>
<BR>
<H4>Kapitola <a name=29></a>29.</H4> 
<P class="xp"><I>Při každém magickém díle je 
nutno pozorovati hvězdy.</I></P>
<P>Každá přirozená věc působí daleko podivuhodněji, když mimo 
své fysické vlastnosti je posílena ještě vlivem hvězd, jejž můžeme získati, když 
nebeská síla nalézá se ve své nejvyšší mohutnosti v poměru k věci, kterou 
zamýšlíme, aby tak bylo spojeno k oplodnění dolení s hořením, jako ženské s 
mužským. Při každém díle musíme tedy pozorovati souhvězdí a planety v jejich 
znameních a stupních a poměr všech těchto prvků k délce a šířce klimatu, neboť 
dle nich se mění vlastnosti úhlů, které paprsky nebeských těles vtiskují do 
tvaru věcí a dle nichž vtékají do nich nebeské síly. Chceme-li tedy prováděti 
něco, co odpovídá některé planetě, musíme vyvoliti čas, kdy planeta jest ve své 
hodnotě šťastná a mocná, její den, hodinu a znamení, ve kterém vládne. Avšak 
nejen to, i Luna musí býti přízniva dílu, neboť bez její pomoci není zdaru. 
Má-li dílo více vládců, pak musíme je všechny pozorovati, zda jsou mocní a 
ozařují-li se navzájem příznivě. Není-li takových aspektů, pak musíme 
přinejmenším přihlížeti k jejich úhlům. Je důležité, ozařuje-li oba vládce Luna, 
aneb aspoň je spojena s jedním a druhou ozařuje, aneb přechází-li od konjunkce 
nebo aspektu k jednomu ke konjunkci nebo k aspektu ke druhému. Dle mého mínění 
jest třeba také Merkura bedlivě pozorovati, neboť jest poslem mezi vyššími a 
nižšími božstvy. Přidruží-li se k dobrému, pak rozmnožuje jeho blahodárnost, a 
obráceně zmnožuje jeho vliv zlo. Nešťastnými nazýváme znamení nebo planetu při 
aspektu Saturna nebo Marta, zvlá,ště běží-li o oposici nebo kvadraturu, jež jsou 
aspekty neblahými; konjunkce, stejně jako sextil a trigon, jsou příznivé 
aspekty. Nejsilnější je konjunkce; avšak i trigon jest při některých planetách 
hodnocen stejně jako konjunkce. Konjunkce se Sluncem obávají se všechny planety, 
avšak sextil a trigon k němu milují.</P>
<BR>
<H4>Kapitola <a name=30></a>30.</H4> 
<P class="xp"><I>Kdy mají planety nejsilnější 
vliv.</I></P>
<P>Planety jsou mocné, panují-li v jednom domě, v povýšení, v 
triplicitě, v hranici, ve tváři nebo mimo spálení v nebeském znamení; to jest 
nacházejí-li se v rozích, zvláště na ascedentu nebo desátém domě, nebo v 
následujících domech, aneb v jejich přízni. Naproti tomu musíme dáti pozor, aby 
nebyly v hranicích neb pod vládou Saturna nebo Marta, aneb v temných stupních a 
v prázdnu. Dále třeba přihlížeti k tomu, aby rohy ascendentu desátého a sedmého 
domu byly šťastné, stejně jako vládce ascendentu, místo Slunce a Luny, bodu 
štěstí a jeho vládce, vládce předchozí konjunkce nebo prevence. Špatné planety 
mají jako zlovolné klesati, ovšem nejsou-li vládci díla nebo nemohou-li býti v 
práci užitečné svým způsobem, aneb nevládnou-li tvým zrozením; pak nelze 
zavrhnouti jejich pomoc. Luna je mocná, je-li ve svém domě, v povýšení, ve své 
triplicitě, ve své tváři, nachází-li se ve stupni zamyšlenému dílu 
odpovídajícímu, vstoupí-li do stanice díků přiměřeně, není-li spálena, ve svém 
běhu zpomalena, zatměna aneb spálena Sluncem, avšak nachází-li se přesto s ním 
ve spojení. Nesmí také sestoupiti do jižních šířek, vystupuje-li ze spálení. 
Také nesmí býti ke Slunci v oposici, ani v ubývání, ani nesmí býti zasažena 
Martem nebo Saturnem. Nebudu se o věci příliš rozepisovati, neboť toto a jiné 
věci nutné jsou dostatečně popsány v astrologických spisech.</P>

<br>&nbsp;<br>&nbsp;
<HR width="50%">


<div align="center">
<TABLE cols="3" width="30%" border="0">
  <TBODY>
  <TR>
    <TD><A href="an_02_03.htm"><img height="30" src="manlefta.gif" width="30" border="0"></a></TD>
    <TD align=middle><A href="an_02.htm"><img height="30" src="manuparr.gif" width="30" border="0"></a></TD>
    <TD align=right><A href="an_02_05.htm"><img height="30" src="manright.gif" width="30" border="0"></a></TD></TR></TBODY></TABLE></DIV><br>&nbsp;<BR>&nbsp; 
<script src="../../menu.js" type="text/javascript"></script>
<DIV onMouseOver="Display('1')" onMouseOut="Undisplay('1')" style="top: 50%; left: 0; position: fixed;">
<table width="1" border="0" cellspacing="0" cellpadding="0" align="left" id="Nadpis1" style="margin: 0 0 0 0; padding: 0 0 0 0;"><tr><td>&nbsp;</td></tr></table>
<iframe src="../../menu.htm" id="Zprava1" width="145" height="100%" marginwidth="11" marginheight="17" align="left" scrolling="no" frameborder="0" style="top: 0; left: 0; position: fixed; display: none;"></iframe>
</DIV>
</body>

</html>

